Jan Kochanowski

Fraszki, Fraszki dodane
Przymówka chłopska



„Pijże, włodarzu!” — „Panie, jużem podpił sobie”.
  „Pij ty przedsię!” — „Dziękuję jako panu tobie:
Mało już nie mam za swe, a człowiek się boi,
  By słówkiem nie wyleciał, co więc chmiel rad broi”.
„Pij ty, włodarzu, i mów, coć się będzie zdało,
  Prosto, jako za naszych ojców więc bywało!”
„Takci bywało, panie, pijaliśmy z sobą,
  Ani gardził pan kmiotka swojego osobą;
Dziś wszytko już inaczej, wszytko spoważniało;
  Jako mówią: postawy dosyć, wątku mało”.




